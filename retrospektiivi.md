## Start, Stop, Continue, More of, Less of Wheel
Lyhyehkö retrospektiivitapaaminen, jonka ideana on oppia minkälaisia metodeita tulisi jatkaa 
ja mitä tulisi muuttaa tiimin jatkaessa eteenpäin. Palautteen antamiseen johdatellaan kysymysten: 
Miten pitäisi toimia tavalla joka poikkeaa aiemmasta?; Mikä sellainen toiminta pitäisi lopettaa 
mikä haittaa edistymistä?; Mikä toimii ja mitä halutaan jatkaa?; Minkälaista toimintaa pitäisi
olla enemmän?; ja Minkälaista toimintaa tulisi olla vähemmän? Yksittäisten kommenttien läpikäynnin
jälkeen niihin toivotaan lisää kommentointia muilta.

## Glad, Sad, Mad
Sprintin aikana kohdatut ongelmat, muutokset ja havainnot kategorisoidaan aihepiireihin iloinen, 
surullinen ja raivostuttava. Osallistujat äänestävät sen jälkeen kohdista, joista haluavat keskustella
ja kohdat käsitellään eniten äänten määrän mukaan laskevassa järjestyksessä varatun ajan tai esille 
nousseiden kohtien loppuessa. Keskustelun tulisi keskittyä pääasiassa seikkoihin, jotka voidaan 
toteuttaa seuraavassa sprintissä. Myös hyviin puoliin on tärkeää keskittyä, jotta voidaan mahdollisesti 
löytää seikkoja joita voidaan parantaa entisestään.
